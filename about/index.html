---
layout: default
title: Hoe werkt het?
slug: about
---
# Hoe werkt het?

Ben je geïnteresseerd in een item op deze site? Neem dan contact met me op via de 'Vraag of bod?'-knop op elke detailpagina of gebruik een van de andere contactmogelijkheden, zie verder op deze pagina. De vraagprijs is wat ik denk dat het waard is, maar alles is bespreekbaar.

## Betalen

Ja, graag. Dat kan cash, via overschrijving, bancontact-app of met Paypal. Natura is uit den boze, aangezien ik net tracht op te ruimen en andere natura is niet toegestaan door mijn vrouw.

## Afhalen

Ik ben bike24 niet, dus geen gratis verzending. In principe is alles af te halen bij mij in Gent of als het haalbaar of niet te ver is kunnen we altijd een plek afspreken. Als de kosten de waarde niet overtreft dan kunnen we ook eens zien of het op de post kan.

## Terugbrengen

Alles wordt verkocht in de staat waarin het zich bevindt. Elk item kan eerst grondig bekeken en geïnspecteerd worden. Er is geen aankoopverplichting. Eenmaal verkocht wordt er niks meer teruggenomen. Dwangmatig gekocht, maar toch niet helemaal je ding of kwam je tot dieper besef? Kringloop, prondel of geef het weg.

## Garantie

Nee. De meeste onderdelen zijn vintage (als in oud!) en gebruikt, maar in werkende staat. Waar mogelijk zijn ze door mij gekuist, maar ik raad aan om elk onderdeel eerst te keuren en ook nog eens grondig na te zien voor je het monteert. Eigen verantwoordelijkheid dus. Het blijft ouwe meuk.

## Contact

Via de bovenvermelde knop of via mail naar <a href="mailto:igloosarecool@me.com?subject=uwen%20bazaar">igloosarecool[at]me.com</a>.

Ook FB en ander chats kunnen, mits we elkaar op de respectievelijke media volgedn, kennen of vrienden zijn :) 

# Over deze site

Dit is een randproject. De uitdaging was om een lichtgewicht shopje te bouwen met een statische sitegenerator en zo goed als geen (en uitsluitend Vanilla) JavaScript. Nu het er is kan ik het net zo goed gebruiken.

---
layout: default
title: Hoe werkt het?
slug: about
---
## Hoe werkt het? ##

Ben je geïnteresseerd in een item op deze site? Neem dan contact met me op via de 'Vraag of bod?'-knop op elke detailpagina of gebruik een van de andere contactmogelijkheden, [zie verder op deze pagina](#contact). De vraagprijs is wat de zot of ik denk dat het waard is, maar alles is bespreekbaar.

### Betalen ###

Ja, graag. Dat kan cash, via overschrijving, bancontact-app of met Paypal. Op voorhand of bij afhalen. Natura is uit den boze, aangezien ik net tracht op te ruimen en andere natura is niet toegestaan door mijn vrouw.

### Afhalen of verzenden ###

Hohoho, ik ben geen kerstman, dus geen gratis verzending. In principe is alles af te halen bij mij in Gent of als het haalbaar of niet te ver is kunnen we altijd een plek afspreken. Als de verzendkost de waarde niet overtreft dan kunnen we ook  zien of het op de post kan, maar die verzendkost betaal je dan zelf mits akkoord.

### Terugbrengen ###

Alles wordt verkocht in de staat waarin het zich bevindt. Elk item kan eerst grondig bekeken en geïnspecteerd worden. Er is geen aankoopverplichting. Eenmaal verkocht wordt er niks meer teruggenomen. Dwangmatig gekocht, maar toch niet helemaal je ding of kwam je tot dieper besef? Kringloop, prondel of geef het weg.

### Garantie ###

Nee. De meeste onderdelen zijn vintage (als in oud!) en gebruikt, maar in werkende staat. Waar mogelijk zijn ze door mij gekuist, maar ik raad aan om elk onderdeel eerst te keuren en ook nog eens grondig na te zien voor je het monteert. Eigen verantwoordelijkheid dus. Het blijft ouwe meuk.

### Contact ###

[Via de bovenvermelde knop](#hoe-werkt-het) of via mail naar <a href="mailto:igloosarecool@me.com?subject=uwen%20bazaar">igloosarecool[at]me.com</a>.

Ook FB en ander chats kunnen, mits we elkaar op de respectievelijke media volgedn, kennen of vrienden zijn :)

## Over deze site ##

Wanneer 2 interesse elkaar kruisen interesses: webdev en (koers)fietsen.

Ik ben geen dev, maar een PM met een technische interesse. Dit is dus louter een zijproject om bij te leren. De uitdaging was om een minimale en zeer lichtgewicht responsive site te bouwen met een statische sitegenerator (Jekyll en Github Pages) en zo goed als geen of uitsluitend Vanilla JavaScript. Het resultaat is deze "webshop". En nu het er is kan ik het net zo goed gebruiken. Fijner dan lorem ipsum, want ...

Niet alleen fietsen, maar ook het prutsen eraan, is een hobby die wat serieuzer werd ergens medio jaren negentig. In latere jaren was het een hobby met ups and downs, maar blijkbaar heb ik in de loop van de jaren best wat onderdelen bijeenverzameld. Ik speelde al een tijdje met het idee om hierin eens kuis te houden, maar het stak me op de moeite. Het "toeval" wil echter dat ik net deze site in elkaar heb geflanst!